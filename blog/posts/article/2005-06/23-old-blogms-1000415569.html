
<am-article time="2005-06-23 09:07:00 +0800" tags="[BlogMS]" slug="2005/06/23/old-blogms-1000415569">
    <h1 slot="title">诗经&#183;魏风&#183;碩鼠</h1>
    <div slot="content"><style>img,embed,iframe{max-width:100%}code{max-width:100%;overflow-x:auto}</style><p>BlogMS original blog key: 1000415569, blog id: airoff
History stat: 浏览/评论：309/0  ,  日期：2005年6月23日 09:07</p>

<p>碩鼠碩鼠，無食我黍！三歲貫女，莫我肯顧。</p>

<p>逝將去女，適彼樂土。樂土樂土，爰得我所。</p>

<!--more-->

<p>碩鼠碩鼠，無食我麥！三歲貫女，莫我肯德。</p>

<p>逝將去女，適彼樂國。樂國樂國，爰得我直。</p>

<p>碩鼠碩鼠，無食我苗！三歲貫女，莫我肯勞。</p>

<p>逝將去女，適彼樂郊。樂郊樂郊，誰之永號。</p>

<p>硕鼠硕鼠，无食我黍！</p>

<p>三岁贯女，莫我肯顾。</p>

<p>逝将去女，适彼乐土。</p>

<p>乐土乐土，爰得我所？</p>

<p>硕鼠硕鼠，无食我麦！</p>

<p>三岁贯女，莫我肯德。</p>

<p>逝将去女，适彼乐国。</p>

<p>乐国乐国，爰得我直？</p>

<p>硕鼠硕鼠，无食我苗！</p>

<p>三岁贯女，莫我肯劳。</p>

<p>逝将去女，适彼乐郊。</p>

<p>乐郊乐郊，谁之永号？</p>
</div>
     <a slot="next" href="/blog/2005/06/23/old-blogms-1000415768">纣为象箸而箕子怖</a>
     <a slot="prev" href="/blog/2005/06/22/old-blogms-1000413362">距离最近的追尾</a>
</am-article>
